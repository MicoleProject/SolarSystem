Jupiter on aurinkokuntamme suurin planeetta. 
Jupiter on kaasuplaneetta, eikä sillä ole lainkaan kiinteää pintaa. 
Jupiterin renkaat ovat hyvin tummat ja ohuet, ja sen vuoksi ne näkyvät vain avaruusluotaimen ottamissa kuvissa.
Jupiter on väritykseltään kellertävä ja sen tunnetuin yksityiskohta on Suuri punainen pilkku, joka on valtava pyörremyrsky. 
Jupiterin pyörähdysaika on alle 10 tuntia.
Tällä hetkellä Jupiterilla tunnetaan 63 kuuta, mutta uusia löytyy koko ajan. 
Planeettaa ja sen neljää suurinta kuuta voi tarkastella kiikarilla ja kaukoputkella.