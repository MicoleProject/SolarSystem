Mars on kooltaan vain noin puolet maapallosta. 
Marsin pinnalla on sekä meteoriittien aiheuttamia kraattereita että korkeita tulivuoria. 
Kauan sitten Marsissa on ollut myös jokia ja järviä, mutta nyt sen pinta on kuiva ja punaruskean hapettuneen raudan peitossa. Siksi Marsia sanotaankin punaiseksi planeetaksi. 
Marsilla on kaksi kuuta. Kuut ovat hyvin pieniä emoplaneettaansa ja Maan kuuhun verrattuna. 
Marsin pyörähdysaika on 24,6 tuntia, eli Marsin vuorokausi kestää vain puoli tuntia kauemmin kuin Maan. 