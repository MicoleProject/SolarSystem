Maa on ainoa Aurinkokunnan planeetta, jonka pinnalla on nestemäistä vettä; se peittää yli puolet koko pallon pinnasta. 
Maan ilmakehä koostuu pääasiassa typestä ja hapesta. Ilmakehä suojaa maapalloa ja ilman sitä lämpö karkaisi maapallon pinnalta avaruuteen. 
Maan etäisyys Auringosta on 150 miljoonaa kilometriä ja sen kierto Auringon ympäri kestää 365 päivää. 
Maan pyörähdysaika akselinsa ympäri on 24 tuntia eli yksi vuorokausi.
Maalla on yksi kuu, jonka kierto maapallon ympäri kestää noin 27 päivää ja kahdeksan tuntia. 
Kuun pinnalla lämpötilat vaihtelevat sadankolmenkymmenen lämpöasteen ja kahdensadan pakkasasteen välillä. 
Kuu on niin lähellä Maata, että näyttää taivaalla Auringon kokoiselta, vaikka sen halkaisija on todellisuudessa vain neljässadasosa Auringon halkaisijasta. 
Kuu on ainoa vieras taivaankappale jolla ihminen on käynyt. Tämä tapahtui ensimmäisen kerran vuonna 1969, kun Apollo 11 lennon astronautti Neil Armstrong astui Kuun pinnalle. 
Näemme Kuusta aina saman puolen, koska Kuu pyörii akselinsa ympäri samaa tahtia kuin se kiertää maapalloa. 
Kaukoputken avulla Kuun pinnalta on erotettavissa muun muassa kraattereita, vuoria ja laaksoja. 